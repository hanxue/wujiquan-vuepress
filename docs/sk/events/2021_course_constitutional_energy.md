# Životospráva podľa konštitučnej energie
Rok, mesiac, deň a hodina kedy sme sa narodili vnášajú do nášho života rôzne kvality životnej energie - Čchi. Kvalita tejto energie sa prejavuje v piatich fázach alebo živloch a to na úrovni Nebies, Zeme a Človeka. Takto nám vznikajú tzv štyri piliere osudu, pomocou ktorých možno urobiť analýzu osobnosti daného človeka, jeho alebo jej silné a slabé stránky, na ktoré povolania sa hodí, prípadne aj posúdiť kompatibilitu partnerských vzťahov.

Mňa, ako učiteľa čínskych život a zdravie zušľachťujúcich cvičení a bojových umení, najviac zaujala možnosť pomocou štyroch pilierov osudu posúdiť zdravotné predispozície a navrhnúť takú životosprávu, ktorá je v súlade s našou konštitučnou energiou.

Zdravie to je životný štýl, ktorý zahŕňa:
1. správne cvičenie, ktoré učí správnemu držaniu tela a správnemu dýchaniu
2. vhodnú a vyváženú stravu ktorá vyživuje naše telo, dušu aj ducha.

Práve dýchanie a strava sú tým čo tvorí našu postnatálnu výživu, ak nie sú v dostatočnej kvalite, tak organizmus musí siahať do hlbokých rezerv, ktorých máme obmedzené množstvo a ktorých nadmerné vyčerpávanie vedie k predčasnému starnutiu, náchylnosti na choroby až k predčasnej smrti.

Zmena životného štýlu je postupná cesta, ktorá si vyžaduje trpezlivú a usilovnú prácu. Keď sa rozhodneme vydať na túto cestu je dobré mať so sebou mapu, aby sme mohli ísť k cieľu priamo a bez odbočiek a zdržovania.

Povedzme, že niekto rozhodne zmeniť životný štýl a urobiť niečo pre svoje zdravie, a bez dostatočného štúdia siahne po tom čo je v móde alebo čo sa bežne považuje za zdravé napr. začne jesť veľa zeleninových šalátov a začne sa otužovať. Šaláty aj otužovanie sú skvelé veci, ale ak daná osoba má konštitučné predispozície k chladu s  prázdnotou slezinovej čchi tak šalátmi a otužovaním tieto predispozície len rozvinie a zdravotne si poškodí. Pre takúto osobu by bolo vhodnejšie upraviť stravu tak, aby podporila energiu sleziny a podporila vylučovanie chladu z tela-t.j. strava tepelne spracovaná, ktorej základom budú obilniny. Keď sa vyživí slezina ktorá patrí k fáze Zeme, bude podporovať aj pľúca, ktoré patria k fáze Kovu (Zem rodí Kov), ak sa ešte pridá cvičenie Čchi-kungu pri ktorom sa človek okrem iného naučí aj správne dýchať, tak sa silne podporí odolnosť organizmu voči vonkajším patogénom. Sú to práve pľúca a slezina, ktoré sa podieľajú na tvorbe weiqi- čo je ochranná energia tela, keď je táto dostatočná organizmus odoláva vonkajším patogénom ako je napr. aj chlad. Keď sa spraví takáto predpríprava, správne otužovanie posilní weiqi, ak nie tak u osoby s konštitučnou predispozíciou k chladu sa otužovaním vnesie do tela ešte viac chladu a začne sa kolobeh zdravotných problémov.

Som rád že po intenzívnom štúdiu, môžem v novom roku 2021 ponúknuť záujemcom o túto tému poradenstvo v tejto oblasti, akúsi mapu na ceste k zmene životného štýlu.

![Životospráva podľa konštitučnej energie](/images/five_elements_birth_and_against.jpg)

### Čo zahŕňa analýza:

Písomné vypracovanie:
* Konštitučné predispozície k oslabovaniu konkrétnych orgánov a náchylnosť k rôznym patogénom
* Úprava stravovacích návykov: vhodná a nevhodná strava a vhodný a nevhodný spôsob jej prípravy, vhodné potraviny na posilnenie konštitučne oslabených orgánov
* Odporúčaná životospráva- vhodné druhy cvičenia, emocionálna hygiena a pod.

Video konzultácia:
1. video konzultáciu, cez Skype, alebo Zoom v dĺžke 35 min.
        

__Upozornenie__: táto služba je vhodná pre ľudí, ktorí majú záujem aktívne pracovať na zmene svojho životného štýlu, nie pre tých, ktorí očakávajú, že tú prácu za nich urobí niekto iný. Druhý človek môže len poradiť, usmerniť a povzbudiť. Zmena životného štýlu si vyžaduje prebudovať naše návyky a zo začiatku sa môže zdať náročná, je to ale jediný naozaj účinný spôsob ako žiť zdravší život.

Z časových dôvodov (pripraviť kvalitnú analýzu trvá niekoľko hodín, niekedy aj dní) budem robiť 3 analýzy týždenne. Cena tejto služby je __30EUR__. Záujemcovia ma môžu kontaktovať na __marianlassak(zavinac)gmail.com__. 
